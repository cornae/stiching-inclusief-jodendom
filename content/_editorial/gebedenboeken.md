---
layout: article
title: Gebedenboeken
parent: Editorial lane
icon: books
colour: "#555d5c"
summary: 'Een van de dingen waar wij ons voor in willen zetten is de het ontwerpen
  en maken van nieuwe gebedenboeken die gebruikt kunnen worden bij de Open Synagoge
  Diensten, en ook bij de diensten van de Joodse gemeente Beit Ha''Chidush in Amsterdam. '
index: 3

---
De sidoeriem van Beit Ha'Chidush die we bij de Open Synagoge Diensten in bruikleen hebben zijn erg uitgebreid en dat is merkbaar aan het formaat. Ook zijn ze bedoeld voor alle diensten op sjabbat (avond, ochtend en middag), terwijl we slechts het gedeelte voor de vrijdagavond gebruiken. 

Doordat ze weinig handzaam zijn vergt het nogal wat organisatie om ze telkens van de ene plaats naar de andere te brengen. Daarnaast zijn er mensen die na de Open Synagoge Dienst eigenlijk een exemplaar willen kopen, en liever ook direct mee willen nemen, terwijl dit niet kan omdat we ze in bruikleen hebben. 

Dit is dus een goed moment om een compacter formaat te introduceren, waarbij met allerlei aspecten rekening wordt gehouden: het moet betaalbaar zijn, het moet goede aanwijzingen bevatten over het verloop van de dienst en de gebruiken (zit je, of sta je tijdens het lezen of zingen van een bepaalde tekst), er moet bondige achtergrondinformatie in staan, en het moet ook toegankelijk zijn voor een niet Joods publiek. Het zou naast de Hebreeuwse tekst daarom ook een transliteratie daarvan moeten bevatten en een Nederlandse vertaling. Terwijl het voor het gebruik in de sjoel in Amsterdam wenselijk is dat ook een Engelse vertaling wordt opgenomen. Dat omdat de gemeente ook veel niet (van oorsprong) Nederlandse leden kent, Ã©n er altijd wel buitenlandse gasten de diensten bezoeken. 

Voor het ontwerp en de productie van deze gebedenboeken is geld nodig. Neem een kijkje op de pagina "meehelpen en giften" om te zien hoe je dit, en andere mooie projecten van de Stichting Inclusief Jodendom, kunt steunen. 

![](/media/sidoeriem.jpg)