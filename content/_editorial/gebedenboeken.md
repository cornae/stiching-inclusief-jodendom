---
layout: article
title: Gebedenboeken
parent: Editorial lane
icon: books
colour: rgb(83, 116, 218)
summary: 'Een van de dingen waar de Stichting zich voor willen inzetten is de het
  ontwerpen en maken van nieuwe gebedenboeken (siddoeriem) die gebruikt kunnen worden
  bij de Open Synagoge Diensten, en  bij de diensten van ondermeer de Joodse Gemeente
  Beit Ha''Chidush in Amsterdam. '
index: 3

---
De siddoer (het gebedenboek) van Beit Ha'Chidush (BHC), die nu tijdens de Open Synagoge Diensten wordt gebruikt, is prachtig vormgegeven, maar heeft een onhandig formaat, omdat hij erg uitgebreid is, en daardoor zwaar.

Hij bevat de liturgische teksten en muzieknotaties voor twee van de drie diensten op Sjabbat (de vrijdagavonddienst en de zaterdagochtenddienst), terwijl voor de Open Synagoge Dienst slechts het gedeelte voor de vrijdagavond nodig is.

Vanwege het gewicht is het vrijwel ondoenlijk om BHC-gebedenboeken vanuit Amsterdam naar de plek van samenkomst voor de Open Synagoge Dienst te brengen (en weer terug mee te nemen).

Bovendien zijn er geen nieuwe BHC-gebedenboeken meer op voorraad zijn. De weinige BHC-gebedenboeken die voor de Open Synagoge Diensten beschikbaar zijn, zijn te weinig om alle deelnemers aan de OSD dezelfde siddoer in handen te geven. Gebedenboeken van andere joodse stromingen voldoen niet aan de eisen.

Dat alles vormt meer dan genoeg redenen voor een nieuwe siddoer, die

* compact is, dus goed hanteerbaar
* goede aanwijzingen bevat over het verloop van de dienst en de gebruiken (zitten, staan, lezen, zingen, zegenen)
* bondige achtergrondinformatie geeft
* toegankelijk is voor een niet-joods publiek
* teksten heeft in het Hebreeuws en Aramees
* plus hun Nederlandse en Engelse vertalingen
* plus een transliteratie, zodat meegelezen en meegezongen kan worden door wie het Hebreeuws en Aramees niet machtig is
* muzieknotaties heeft voor alles wat wordt gezongen
* een redelijke prijs heeft, zodat het gebedenboek kan worden gekocht als voorbereiding op de Open Synagoge Dienst of als aandenken, studieboek en bijzonder cadeau.

Het nieuwe gebedenboek belooft een collector's item te worden. De wereldberoemde ontwerper Paul Mijksenaar verzorgt de lay out en het omslag, de al even beroemde tekenaar/cartoonist/ontwerper Herwolt van Doornen tekent (voor) de iconografie, promovenda Joodse Studies Channah Kistenmaker verzorgt de Hebreeuwse teksten, van diverse andere auteurs zullen teksten worden opgenomen en het geheel wordt overzien door rabbijn Tamarah Benima.

![](/media/sidoeriem.jpg)