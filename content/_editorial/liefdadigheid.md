---
layout: article
title: Meehelpen en giften
parent: Editorial lane
icon: worldwide
colour: rgb(255, 160, 122)
summary: ''
index: 5

---
De Stichting Inclusief Jodendom kan iedere vorm van hulp gebruiken. Als stichting zonder winstoogmerk zien de personen die hieraan verbonden zijn (bestuur, rabbijn en chazzan) af van financiële vergoedingen voor hun werkzaamheden. Alle geldelijke steun die de stichting ontvangt gaat naar de projecten die op deze website genoemd worden. 

De stichting ontvangt geen overheidssubsidie.

_Een gift aan de Stichting Inclusief Jodendom, is een gift aan de maatschappij._

In het Jodendom geloven we in wederkerigheid. Een voorbeeld: een bakker heeft brood over aan het eind van de dag, geeft het aan de behoeftigen die daardoor niet hoeven stelen, er is dus minder politie nodig en minder belastinggeld, en dat geld gebruikt de klant weer om zo nu en dan wat extra's te kopen van de bakker. 

Om geld vragen is moeilijk. Het verzoek om giften en bijdragen is absolute noodzaak om alle projecten te kunnen financieren. In onze beleving dragen al deze projecten bij aan een win-win situatie waarvan hierboven al een voorbeeld werd geschetst. Want tenslotte kan een Open Synagoge Dienst, waar onder niet joodse mensen zo'n behoefte aan bestaat, niet tot stand komen zonder de inzet van (de kleine) joodse gemeenschap(pen), die op hun beurt niet volledig kunnen functioneren zonder een Sefer Tora of aanwas van nieuwe leden. 

We hopen oprecht dat ieder die deze stichting een warm hart toedraagt een incidentele, of periodieke gift wil overmaken. Dat kan op:

Nl99RABO9999999999 ten name van Stichting Inclusief Jodendom, onder vermelding van gift / donatie / bijdrage / hart onder de riem

Al uw bijdragen zijn aftrekbaar van de belasting. Het _anbi_ nummer is: 003

_Hoe worden uw bijdragen besteed?_

Het meest intensieve project van de stichting zijn de Open Synagoge Diensten, ofwel _De reizende sjoel._ Om mensen écht te laten beleven wat een vrijdagavond in de sjoel te bieden heeft, worden niet alleen reiskosten gemaakt, maar er worden ook koosjere lekkernijen meegebracht. Omdat de doelgroep voor koosjere producten in Nederland klein is, zijn deze verhoudingsgewijs duur. Het aantal aanwezigen bij diensten loopt soms op tot 200 personen. 

Voor de gebedenboeken wordt een ontwerp gemaakt wat toegespitst is op een zeer uiteenlopend publiek. Zo komt er een fonetische tekst naast de Hebreeuwse en willen we een Nederlandse en Engelse vertaling opnemen. Om de mensen zich niet compleet verloren te laten voelen, kijken we naar mogelijkheden van pictogrammen, illustraties en commentaren. Hier kun je meer over lezen op de pagina "gebedenboeken". 

Een joodse gemeenschap kan niet zonder Sefer Tora. Om de gemeenschap te steunen die de rabbijn, chazzan en vaak ook meereizende joodse mensen levert voor de reizende sjoel, wil de stichting die gemeenschap financieel steunen bij de aanschaf of reparatiekosten van hun Tora-rol. 

Voor het Gioer doen! maakt de stichting vaak gebruik van gastdocenten of professionals.  De stichting wil de daarmee gemoeide kosten niet bij de geer (student of leerling) te leggen, bovenop de kosten voor aanschaf van boeken en de relatief hoge cursuskosten in combinatie met de kosten voor het lidmaatschap van een joodse gemeenschap. 

 