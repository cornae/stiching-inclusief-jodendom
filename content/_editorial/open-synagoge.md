---
layout: article
title: Open Synagoge
summary: Een avond om het Jodendom te beleven.
parent: Editorial lane
icon: synagogue
colour: "rgb(79, 132, 134)"
---

Een keer per maand trekken rabbijn Tamarah Benima en voorzanger Alexander de Vries naar een stad in Nederland om, op uitnodiging van een plaatselijke (meest kerkelijke organisatie), een vrijdagavonddienst te leiden. De dienst is vrijwel hetzelfde als in de Nederlands-joodse progressive gemeenten aan het begin van de Sjabbat/Sabbat. 

De dienst is bedoeld om de deelnemers (niet-joods én joods) te laten ervaren wat er in sjoel (een ander woord voor ‘synagoge’) op Sjabbat te beleven is.

De Sjabbat wordt ingeleid met het aansteken van de kaarsen, er worden liederen gezongen, er wordt gebeden (in het Hebreeuws en Nederlands), er valt te luisteren naar een derasja (preek), kinderen worden gezegend (als die er zijn), er wordt gezondheid afgesmeekt voor uw zieken en een gebed gezegd voor uw overledenen. En dat alles op een zo toegankelijk mogelijke manier. 

De Open Synagoge Diensten zijn niet bedoeld als educatief project, maar als een mogelijkheid om de joodse sfeer te ondergaan: ondergedwongen, maar ook diep.

Het gaat om de avond als geheel. De inloop van 19.00 tot 19.30 met koffie, thee en lekkers is een integraal onderdeel van de avond. Zo ook het samenzijn na de dienst, van 21.00 tot 22.30 uur, met wijn, koffie, thee en fris en lekkers (zoet en hartig). De dienst zelf is van 19.30 uur tot 21.00 uur. Gebedenboeken zijn aanwezig, aanwijzingen helpen u door de avond heen, kledingvoorschriften zijn er niet, kosten ook niet.

Data en plaatsen in 2020: 

- Boven Hardinxsveld - 20 maart; 
- Dordrecht - 15 mei; 
- Amsterdam -19 juni; 
- Hoogezand of Sappemeer -17 juli.  
