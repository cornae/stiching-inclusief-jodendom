---
layout: article
title: Gioer cursus
parent: Editorial lane
icon: study
colour: rgb(74, 125, 226)
summary: 'Een gioer cursus of traject is bedoeld voor mensen die joods willen uitkomen,
  of mensen die zich tot het jodendom willen bekeren. '
index: 2

---
Het gioer traject is bedoeld voor mensen die joods willen uitkomen (mensen met een joodse achtergrond), of zich tot het jodendom willen bekeren. Het betreft een  veelzijdige cursus, met als insteek een joodse identiteit op te bouwen. Dat is een moeilijk aspect, en daarmee verschilt het van andere trajecten en cursussen die zich over het algemeen beperken tot het opdoen van zijn om kennis. Uiteindelijk zal men hun weg moeten vinden binnen de (Nederlands) joodse gemeenschap, dus dat brengt met zich mee dat men niet slechts weet hoe je bij wijze van spreken een koosjer huishouden runt, maar ook dat men begrijpt wat er in de dienst in sjoel gebeurd op sjabbat en feestdagen, bekend is met Hebreeuwse of Jiddische termen of uitdrukkingen, weet wat men op sjabbat thuis doet en welke handelingen daarbij komen kijken, wegwijs is in joodse literatuur, én bekend is met het fundament van de joodse beschaving, de Torah (en Tenach in het algemeen) - en hoe die wordt bestudeerd en begrepen. 

Dit is slechts een greep uit de aspecten waar de cursus in wil voorzien. Het volledige traject duurt in ieder geval twee jaar en is behoorlijk intensief. Eventueel wordt het traject verlengt. Als afsluiting verschijnt men voor het Bet Din, dat is een rabbijnen-college, waar beoordeeld wordt of de kennis om joods te leven in voldoende mate aanwezig is. 

Leren of kennis opdoen is in het jodendom een blijvend aspect. Het leren gaat een leven lang door, je bent er nooit klaar mee. De Stichting Inclusief Jodendom stelt aparte lessen, maar ook lesdagen open voor mensen uit de joodse gemeenschap die hun kennis willen verbreden. 

Naast een aantal vaste leerkrachten, komen er door het hele traject heen telkens gast-docenten die vanuit hun expertise een les of lezing geven. Dat kan op allerlei gebied zijn, van antisemitisme tot het knopen van tsiettsiet. En van Jiddische poëzie tot het bakken van challot. 