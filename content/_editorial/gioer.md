---
layout: article
title: 'Gioer: jood worden'
parent: Editorial lane
icon: study
colour: rgb(0, 139, 139)
summary: Deel worden van het joodse volk kan, maar is geen sinecure.
index: 2

---
Voor een gering aantal mensen bestaat er de mogelijkheid om een leer- en ervaringstraject te volgen om Jood/Jodin te worden. Voor deelname moet contact worden opgenomen met rabbijn Tamarah Benima.

Dit zogeheten 

Het gioer traject is voor mensen 

• met een joodse familiegeschiedenis, maar die volgens de traditionele joodse regels niet als Joden worden beschouwd;

• zonder een joodse familiegeschiedenis, maar die de behoefte hebben zich bij het joodse volk aan te sluiten en Jood/Jodin te worden.

Jood/Jodin zijn is een juridische status, vergelijkbaar met Nederlander, Duitser, Amerikaan, Indonesiër zijn. Deel worden van het joodse volk is geen (!) 'bekering' in de zin van het omarmen van een andere godsdienst; wat men omarmt is een beschaving - de joodse, met een cultuur en een praxis die weliswaar door de joodse religieuze teksten en beslissingen zijn gevormd, maar niet met de joodse godsdienst een op een samenvalt. Het doel is om de zogeheten 'geer' (spreek de 'g' uit op zijn Frans) te begeleiden en te ondersteunen bij het verder ontwikkelen zijn/haar joodse identiteit .

Het traject bestaat onder andere uit het vergaren van kennis over en ervaring met:

* de fundamentele begrippen van het joodse denken;
* de joodse basisteksten: Tora (Vijf Boeken van Mozes), Tanach (het 'Oude Testament', waarvan de Tora een onderdeel is), Misjna (de zogeheten Mondelinge Leer), Midrasj (verhalende uitleg), en zo verder
* de diensten in de synagogen;
* koosjer eten en het voeren van een kosjere huishouden;
* de joodse literatuur;
* het Hebreeuws
* Hebreeuwse of Jiddische termen of uitdrukkingen;
* de Torah (en Tenach in het algemeen) en hoe die wordt bestudeerd.

Het traject staat onder leiding van rabbijn Tamarah Benima en wordt gegeven door  vaste leerkrachten en gast-docenten. Het proces duurt minimaal twee jaar, en toelating garandeert op geen enkele manier de opname in het joodse volk.

De kosten voor deze opleiding is €600 per jaar.

Het gioer traject wordt afgesloten door een bijeenkomst bij het Bet Din, het rabbijnen-college. Hier wordt bepaald of de geer toe is om over te gaan tot het Jodendom en onderdeel wordt van het Joodse volk.

_Leren of kennis opdoen is in het Jodendom een continue proces. Leren gaat het leven lang door. De Stichting Inclusief Jodendom stelt daarom bijvoorbeeld ook lessen open voor mensen uit de joodse gemeenschap die hun kennis willen verbreden. Meer informatie hierover kan je vinden op de website van Beit Ha'Chidush, waar telkens voorafgaand aan de lesdagen het inhoudelijke lesprogramma gepubliceerd zal worden: www.beithachidush.nl_