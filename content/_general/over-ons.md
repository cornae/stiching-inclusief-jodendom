---
layout: article
title: Over ons
parent: Global navigation
summary: "De Stichting Inclusief Jodendom stelt zich ten doel het Jodendom voor zoveel
  mogelijk mensen \Ltoegankelijk te maken.\L"

---
De Stichting tracht haar doel te bereiken onder meer door:

* het organiseren, faciliteren en financieel mogelijk maken van de <a href="/open-synagoge" class="pat-inject" data-pat-inject="history: record">Open Synagoge Diensten</a>: diensten zoals die normaliter op vrijdagavond in progressieve synagogen worden gehouden.

  De Open Synagoge Diensten vinden in principe eenmaal per maand plaats door het hele land, en zijn bedoeld om een overwegend niet-joods publiek kennis te laten maken met het Jodendom zoals dat in niet-orthodoxe synagogen op erev Sjabbat (vrijdagavond) wordt vormgegeven;
* het organiseren, faciliteren en financieel mogelijk maken van de zogeheten ‘<a href="/gioer" class="pat-inject" data-pat-inject="history: record">gioer-cursus</a>’, die wordt gegeven onder verantwoordelijkheid van rabbijn Tamarah Benima. De ‘gioer-cursus’ biedt (een beperkt aantal) deelnemers een traject dat in principe (maar niet gegarandeerd) leidt tot lid worden van het joodse volk. De lessen zijn mede toegankelijk voor (een beperkt aantal) mensen die belangstelling hebben voor het Jodendom, maar geen Jood/Jodin willen worden;
* het produceren en financieel mogelijk maken van tenminste <a href="/gebedenboeken" class="pat-inject" data-pat-inject="history: record">twee joodse gebedenboeken</a>: een voor de vrijdagavonddienst en een voor de zaterdagochtenddienst;
* het produceren en financieel mogelijk maken van materiaal voor cursussen over het Jodendom;
* het leveren van een financiële bijdrage aan de aanschaf van een <a href="/liefdadigheid" class="pat-inject" data-pat-inject="history: record">Sefer Tora</a>, een Torarol, danwel aan de kosten van herstel van kapotte Sifré Tora (Torarollen) in gebruik bij de Joodse Gemeente Beit Ha’Chidush;
* het leveren van een financiële bijdrage aan <a href="/liefdadigheid" class="pat-inject" data-pat-inject="history: record">tsedaka/liefdadigheid</a>.

De stichting heeft het maken van winst uitdrukkelijk niet ten doel.

## Bestuursleden

* Voorzitter: rabbijn Tamarah Benima
* Penningmeester: Berendina (Diny) Hijink
* Secretaris: Bart van Gelder

## Locatie

De Stichting is gevestigd in Amsterdam.

## Algemeen

* RSIN: 860765313
* Bankrekeningnummer: NL21INGB0007932884
* KVK: 76709116

## Jaarverslag en jaarrekening 2020 Stichting Inclusief Jodendom

De covid-19-pandemie, sinds maart 2020, is ook aan de Stichting Inclusief Jodendom niet voorbij gegaan; de gevolgen waren groot, tot op de huidige dag. Veel activiteiten waren (en zijn nog steeds) onmogelijk, zoals de Open Synagoge Diensten. Andere – het gioer-traject en de organisatie van de Maandagavondlezingen in het kader daarvan - konden en kunnen doorgang vinden via een aangepast format; zowel de gioerlessen als de Maandagavondlezingen werden gegeven via zoom. 

Tevens was de pandemie ingrijpend voor de bij de Stichting betrokken personen: het bestuur en medewerkers. Behalve dat zij te maken kregen met ziekte, was (en is) het dagelijks leven van de bestuursleden in hoge mate aan verandering onderhevig. Aanpassing aan de omstandigheden was leidraad en bemoeilijkte het werk van betrokkenen. 
Een bijkomende factor is dat de Stichting nog maar korte tijd bestond toen het nieuwe corona-virus op het toneel verscheen: een periode van opbouw werd in de kiem gesmoord.

Dit alles heeft ertoe geleid dat het jaarverslag 2020 van de Stichting, alsmede de jaarrekening, nog even op zich laten wachten. Deze zullen, volgens de door de overheid bepaalde termijn, binnen vier maanden alsnog worden gepubliceerd. 

Namens het bestuur,  
rabbijn Tamarah Benima, voorzitter.
